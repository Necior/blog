---
layout: post
title: Skracanie kolejki kulturowej
date: '2013-10-14T20:09:00+02:00'
tags: []
tumblr_url: http://blog.sadlocha.eu/post/64035701887/skracanie-kolejki-kulturowej
---
<p><a href="http://getpocket.com/">Pocket</a> jest świetną usługą, która pozwala czytać artykuły <em>offline</em> na telefonie. Klikam w przeglądarce na komputerze &ldquo;Save to Pocket&rdquo; i treść strony <em>automagicznie</em> staje się dostępna na moim Galaxy S; w sam raz do zapoznania się podczas jazdy autobusem czy czekania na poczcie.</p>

<p>Ta wygoda doprowadziła do powstania długiej kolejki artykułów, niektórych sprzed kilku miesięcy. <em>Long story short</em>, któregoś popołudnia stwierdziłem, że przydałoby się zrobić z tym porządek i wolne chwile kolejnych kilku, kilkunastu dni spędziłem na nadrabianiu zaległości.</p>

<p>Udało się ;)</p>

<p>Niedługo później ograniczyłem ilość <em>feedów</em> w moim czytniku RSS, rzadziej dodawałem coś do czytania w telefonie. Obejrzałem niektóre znane-przez-każdego filmy, które mi dotychczas umykały.</p>

<p>Wszystko to miało na celu zbliżenie tytułowej kolejki jak najbliżej zera, jednak napotkałem pewną trudność. Lubię znać tło książki, rozumieć nawiązania w kinematografii, wiedzieć skąd jest dany <em>cut</em> w utworze muzycznym, co doprowadza do sytuacji, w której po obejrzeniu jednego filmu czuję potrzebę zapoznania się z co najmniej kilkoma innymi. Współczesna kultura ma zwyczajnie porządne, rozbudowane podstawy, które warto znać. Co wymaga czasu i wydłużania <em>kulturowej kolejki</em>.</p>

<p>Posiadanie niekończącej się listy dzieł, z którymi chce się zapoznać jest przytłaczające, dlatego postanowiłem ograniczać pewne zagadnienia. Powoli godzę się z myślą, że nie starczy życia na przeczytanie każdej książki i przesłuchania &ldquo;wszystkiego z kategorii soul, jazz i funk&rdquo;. Warto być świadomym swoich braków i żyć z nimi w zgodzie. Nie warto zamartwiać się nieznajomością książki, która posłużyła za inspirację do utworu muzycznego, z którego został wycięty sampel i użyty w tej składance, co jej słuchałem dwa dni temu. Tyle.</p>

<p>Tymczasem ja wracam do oglądania następnych pozycji z rankingu najlepszych filmów <em>ever</em> na Filmwebie i konsumowania innych dzieł kultury. Ze świadomością swoich braków.</p>
