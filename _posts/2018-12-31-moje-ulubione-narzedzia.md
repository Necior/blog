---
layout: post
title: Moje ulubione narzędzia
tags: tech
---

Od paru lat korzystam z dość minimalistycznej konfiguracji na swoim 13-calowym laptopie.

Przy tak małym ekranie, każdy piksel się liczy.
Preferuję, by Firefox zajmował całą dostępną przestrzeń, najlepiej bez ramki wokół okna.
W przeciwnym przypadku niektóre strony zaczynają przełączać layout na mobilny.

Lata temu, jak tylko poznałem _tiling window managery_, szybko się do nich przekonałem. Ich idea jest prosta: otwarte okna zajmują całą dostępną przestrzeń. Jeśli uruchamiamy kolejną aplikację, poprzednie się odpowiednio zmniejszą. Do tego dochodzi obsługa _workspace'ów_. Umożliwia to nam posiadanie kilku wirtualnych pulpitów. Na pierwszym możemy mieć włączonego Firefoksa, na drugim kilka okienek z terminalami, na trzecim -- powiedzmy -- środowisko programistyczne.

Dodatkowo, _tiling window managery_, są zorientowane na obsługę za pomocą klawiatury. Ten fakt, w połączeniu z wykorzystaniem całej dostępnej przestrzeni, umożliwia wygodne i sprawne poruszanie się po otwartych oknach.

Dotychczas spędziłem trochę czasu z awesome, dwm oraz i3. Ten ostatni to mój aktualny wybór.

A teraz przejdźmy do tytułowych ulubionych narzędzi.
Chce przedstawić część programów z których korzystam na co dzień.

Neovim (kontynuacja Vima) jest moim domyślnym edytorem tekstu. Do odtwarzania multimediów preferuję mpv. youtube-dl służy mi do pobierania plików (działa nie tylko z YouTubem). Do przeglądania internetu i poczty preferuję projekty od Mozilli: Firefox oraz Thunderbird.

Czasem do pobierania używam (obok Wgeta) narzędzia o wdzięcznej nazwie aria2.

Za terminal multiplekser służy mi tmux, do oglądania PDF-ów mam mupdf, do synchronizacji danych między urządzeniami jest Syncthing.

Do backupów serdecznie polecam borgbackup. Ma wbudowane mechanizmy szyfrowania, kompresji, deduplikacji danych oraz usuwania starych kopii zapasowych.

Z IRC-a korzystam poprzez WeeChat, chociaż kiedyś byłem zwolennikiem Irssi.

Taskwarrior to moje konsolowe narzędzie do zarządzania zadaniami czy planami, a także listą rzeczy do przeczytania.

Na koniec wspomnę tylko o współczesnym zamienniku `ls`: narzędziu exa.

A jeśli ktoś ma ochotę na chwilę (trudnej) rozrywki, to polecam sprawdzić debianową paczkę `bastet`. Ot, taka zmodyfikowana wersja Tetrisa.

