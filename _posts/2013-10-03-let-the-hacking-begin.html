---
layout: post
title: Let the hacking begin
date: '2013-10-03T20:20:27+02:00'
tags: []
tumblr_url: http://blog.sadlocha.eu/post/63009744872/let-the-hacking-begin
---
<p>Do pierwszej matury pozostało niewiele ponad dwieście dni. Ale to nic - jest to jedynie pewien kamień milowy na drodze mojej półprzymusowej edukacji. O studia póki co się nie martwię, jestem dobrej myśli. W ostateczności pójdę na jakiś nieprzyszłościowy kierunek w międzyczasie szlifując programistyczne <em>skille</em> i może akurat będzie zapotrzebowanie na tego typu usługi. <em>We&rsquo;ll see</em>.</p>

<p>Wielu twórców, których czytam, poleca prowadzenie bloga. Według nich ułatwia to werbalizację myśli. Tak więc usunąłem wszystkie poprzednie posty (przede wszystkim cytaty z różnych mediów) i zaczynam tym blogowym <em>hello world</em>.</p>

<p>Ten <em>journal</em> ma być przede wszystkim zapiskiem tego, co ze mną życie pocznie. Warto spojrzeć na swoje problemy i dylematy z perspektywy czasu, by następnie wyciągnąć wnioski. Z tego miejsca pozdrawiam siebie, czytającego te słowa w 2014 roku albo nawet później.</p>

<p><em>Note</em>: we wstępnej deklaracji wybrałem cztery dodatkowe przedmioty: matematykę, fizykę, angielski tudzież informatykę, wszystkie rozszerzone. Ciekawe czy uzyskam satysfakcjonujące wyniki, biorąc pod uwagę fakt, że nie martwię się szczególnie o wyniki matematyki i angielskiego (wysoki poziom tych przedmiotów w szkole), zaś na informatykę oraz fizykę chcę poświęcić dużo swojego pozaszkolnego czasu, aby przygotować się jak należy.</p>

<p>Liczę na magiczne algorytmy wyryte w <em>appce</em> do fiszek - Anki. Może się okazać przydatna również do powtarzania odpowiednich zadań ze ścisłych przedmiotów. Kwestia dodania odpowiednich ćwiczeń i regularne przeglądanie lub wykonywanie tychże, z czym póki co nie ma problemu.</p>

<p>Klasa maturalna będzie swego rodzaju sprawdzeniem mojej determinacji i dorosłości. Trzeba to po prostu załatwić sprytnie, żeby nie poświęcić czasu na wszelkiej maści rozpraszacze.</p>

<p>Let the hacking begin.</p>
