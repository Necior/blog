---
layout: post
title: Wchłanianie matematyki na studiach
date: '2014-12-30T12:00:45+01:00'
tags: []
tumblr_url: http://blog.sadlocha.eu/post/106601751137/wchlanianie-matematyki-na-studiach
---
<p>Notka do mnie z przeszłości.</p>

<h3>Przygotuj się na wykład</h3>

<p>Przeczytaj adekwatny fragment podręcznika przed wykładem. Powoli, z zastanowieniem. Upewnij się, że rozumiesz notację oraz poszczególne kroki rozumowania. Zrób samodzielnie każdy problem, który przedstawia autor. Jeżeli czegoś nie rozumiesz to napisz odpowiednie pytanie i spróbuj na nie odpowiedzieć. Najpierw bez <em>research'u</em>, a następnie z pomocą książek i innych źródeł.</p>

<p>Później zadaj te pytania w odpowiednim momencie wykładu (o ile prowadzący sam nie wyjaśni twoich wątpliwości).</p>

<h3>Zrozum i przećwicz</h3>

<p>Te dwa elementy się pięknie przeplatają. Trudno jest zrozumieć ideę bez zrobienia przykładów. Trudno jest zrobić przykłady bez zrozumienia idei. Dlatego dobrym rozwiązaniem jest metoda &ldquo;krok tutaj, krok tam&rdquo; - zrozum o co chodzi w danym twierdzeniu, zrób kilka przykładów. Zrozum lepiej, o co chodzi. Zrób inne przykłady. Co prowadzi do kolejnego podpunktu - zróżnicowania źródeł.</p>

<h3>Zróżnicuj źródła</h3>

<p>Pamiętaj, że warto spojrzeć na te same pojęcia z różnych perspektych, a twierdzenia można dowodzić na wiele sposobów. Zerknij na tok rozumowania innych matematyków. To ułatwia poruszanie się po wielu gałęziach tej nauki. Przykładowe źródła:</p>

<ul><li>stare egzaminy,</li>
<li>własne notatki,</li>
<li>prace domowe,</li>
<li>zadania z ćwiczeń,</li>
<li>przykłady z książek,</li>
<li>przykłady z wykładów,</li>
<li>zbiory zadań.</li>
</ul><h3>Wizualizuj</h3>

<p>Baw się wykresami i zmiennymi, zobacz co się dzieje przy skrajnych przypadkach. Czasem manualnie policz i rozrysuj, innym razem skorzystaj z Wolfram|Alpha, Mathematica <em>et cetera</em>.</p>

<h3>Bądź na bieżąco</h3>

<p>Zarówno z teorią, jak i z zadaniami.</p>

<p>Uprawianie matematyki jest jak uprawianie sportu. Dlatego ważne jest, żeby nie być jedynie kibicem.</p>

<p>Przechowuj swoją listę zadań z poszczególnych działów/przedmiotów. Wracaj do poleceń, które sprawiają trudność. I nie zostawiaj takich przykładów bez odpowiedzi.</p>

<h3>Inne</h3>

<ul><li>Osoby prowadzące ćwiczenia oraz wykładowcy chętnie pomogą. Konsultacje czekają.</li>
<li>Dokładnie przestudiuj ocenione kartkówki/kolokwia/egzaminy. Zwróć uwagę nie tylko na błędy, ale również na poprawne rozwiązania.</li>
<li>Rozdziel studiowanie różnych przedmiotów matematycznych innymi, preferencyjnie humanistycznymi.</li>
<li>Stwórz listę rzeczy do zapamiętania. Zawrzyj w niej twierdzenia, dowody, wzory oraz używane symbole (wraz z ich znaczeniami).</li>
</ul><p><em>Opracowano na podstawie <a href="http://students.berkeley.edu/apa/staff%20training%20and%20development/handouts/math_study_skills.html">Math Study Skills</a> oraz <a href="http://academic.cuesta.edu/acasupp/as/701.htm">10 Steps to Improving Your Study Skills</a>.</em></p>
