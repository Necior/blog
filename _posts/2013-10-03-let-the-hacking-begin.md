---
layout: post
title: Let the hacking begin
date: '2013-10-03T20:20:27+02:00'
tags: blog
tumblr_url: http://blog.sadlocha.eu/post/63009744872/let-the-hacking-begin
---

Do pierwszej matury pozostało niewiele ponad dwieście dni. Ale to nic - jest to jedynie pewien kamień milowy na drodze mojej półprzymusowej edukacji. O studia póki co się nie martwię, jestem dobrej myśli. W ostateczności pójdę na jakiś nieprzyszłościowy kierunek w międzyczasie szlifując programistyczne *skille* i może akurat będzie zapotrzebowanie na tego typu usługi. *We’ll see*.

Wielu twórców, których czytam, poleca prowadzenie bloga. Według nich ułatwia to werbalizację myśli. Tak więc usunąłem wszystkie poprzednie posty (przede wszystkim cytaty z różnych mediów) i zaczynam tym blogowym *hello world*.

Ten *journal* ma być przede wszystkim zapiskiem tego, co ze mną życie pocznie. Warto spojrzeć na swoje problemy i dylematy z perspektywy czasu, by następnie wyciągnąć wnioski. Z tego miejsca pozdrawiam siebie, czytającego te słowa w 2014 roku albo nawet później.

*Note*: we wstępnej deklaracji wybrałem cztery dodatkowe przedmioty: matematykę, fizykę, angielski tudzież informatykę, wszystkie rozszerzone. Ciekawe czy uzyskam satysfakcjonujące wyniki, biorąc pod uwagę fakt, że nie martwię się szczególnie o wyniki matematyki i angielskiego (wysoki poziom tych przedmiotów w szkole), zaś na informatykę oraz fizykę chcę poświęcić dużo swojego pozaszkolnego czasu, aby przygotować się jak należy.

Liczę na magiczne algorytmy wyryte w *appce* do fiszek - Anki. Może się okazać przydatna również do powtarzania odpowiednich zadań ze ścisłych przedmiotów. Kwestia dodania odpowiednich ćwiczeń i regularne przeglądanie lub wykonywanie tychże, z czym póki co nie ma problemu.

Klasa maturalna będzie swego rodzaju sprawdzeniem mojej determinacji i dorosłości. Trzeba to po prostu załatwić sprytnie, żeby nie poświęcić czasu na wszelkiej maści rozpraszacze.

Let the hacking begin.

