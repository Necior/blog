---
layout: post
title: Wchłanianie matematyki na studiach
date: '2014-12-30T12:00:45+01:00'
tags: []
tumblr_url: http://blog.sadlocha.eu/post/106601751137/wchlanianie-matematyki-na-studiach
---

Notka do mnie z przeszłości.

# Przygotuj się na wykład

Przeczytaj adekwatny fragment podręcznika przed wykładem. Powoli, z zastanowieniem. Upewnij się, że rozumiesz notację oraz poszczególne kroki rozumowania. Zrób samodzielnie każdy problem, który przedstawia autor. Jeżeli czegoś nie rozumiesz to napisz odpowiednie pytanie i spróbuj na nie odpowiedzieć. Najpierw bez _research'u_, a następnie z pomocą książek i innych źródeł.

Później zadaj te pytania w odpowiednim momencie wykładu (o ile prowadzący sam nie wyjaśni twoich wątpliwości).

# Zrozum i przećwicz

Te dwa elementy się pięknie przeplatają. Trudno jest zrozumieć ideę bez zrobienia przykładów. Trudno jest zrobić przykłady bez zrozumienia idei. Dlatego dobrym rozwiązaniem jest metoda "krok tutaj, krok tam" - zrozum o co chodzi w danym twierdzeniu, zrób kilka przykładów. Zrozum lepiej, o co chodzi. Zrób inne przykłady. Co prowadzi do kolejnego podpunktu - zróżnicowania źródeł.

# Zróżnicuj źródła

Pamiętaj, że warto spojrzeć na te same pojęcia z różnych perspektych, a twierdzenia można dowodzić na wiele sposobów. Zerknij na tok rozumowania innych matematyków. To ułatwia poruszanie się po wielu gałęziach tej nauki. Przykładowe źródła:

- stare egzaminy,
- własne notatki,
- prace domowe,
- zadania z ćwiczeń,
- przykłady z książek,
- przykłady z wykładów,
- zbiory zadań.

# Wizualizuj

Baw się wykresami i zmiennymi, zobacz co się dzieje przy skrajnych przypadkach. Czasem manualnie policz i rozrysuj, innym razem skorzystaj z Wolfram\|Alpha, Mathematica _et cetera_.

# Bądź na bieżąco

Zarówno z teorią, jak i z zadaniami.

Uprawianie matematyki jest jak uprawianie sportu. Dlatego ważne jest, żeby nie być jedynie kibicem.

Przechowuj swoją listę zadań z poszczególnych działów/przedmiotów. Wracaj do poleceń, które sprawiają trudność. I nie zostawiaj takich przykładów bez odpowiedzi.

# Inne

- Osoby prowadzące ćwiczenia oraz wykładowcy chętnie pomogą. Konsultacje czekają.
- Dokładnie przestudiuj ocenione kartkówki/kolokwia/egzaminy. Zwróć uwagę nie tylko na błędy, ale również na poprawne rozwiązania.
- Rozdziel studiowanie różnych przedmiotów matematycznych innymi, preferencyjnie humanistycznymi.
- Stwórz listę rzeczy do zapamiętania. Zawrzyj w niej twierdzenia, dowody, wzory oraz używane symbole (wraz z ich znaczeniami).

_Opracowano na podstawie [Math Study Skills](http://students.berkeley.edu/apa/staff%20training%20and%20development/handouts/math_study_skills.html) oraz [10 Steps to Improving Your Study Skills](http://academic.cuesta.edu/acasupp/as/701.htm)_.
