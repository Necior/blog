---
layout: post
title: I see dead projects
date: '2013-12-04T18:08:03+01:00'
tags: []
tumblr_url: http://blog.sadlocha.eu/post/68987178310/i-see-dead-projects
---
<p>Znowu rzeczywistość udowodniła, że jej plany idą swoją ścieżką, z której nie da się prześlizgnąć na tę poboczną, wyimaginowaną przez nas. Nasze terminy i kolejne kamienie milowe muszą poczekać, zgodnie z Prawem Hofstadtera, które mówi, że rzeczy zajmują więcej czasu niż przewidujemy, nawet jeśli pod uwagę wzięte zostanie Prawo Hofstadtera.</p>

<p>Wakacje. Niedaleko mieszkająca osoba proponuje wykonanie wspólnie projektu. Rozmawiacie, dyskutujecie o szczegółach; generalnie mija parę dobrych dni na przygotowanie zarysu. Dzielicie zadania, ustalacie terminy oraz, idąc za radą Davida Allena, zapisujecie do wykonania najbliższe działania w poszczególnych polach.</p>

<p>Mając w głowie nauki z realizacji poprzednich idei bierzesz się do pracy wcześnie, nie odkładasz spraw na kilka dni przed <em>deadline'em</em> i - o dziwo! - zgodnie terminarzem realizujesz kolejne podprojekty. Oczywiście po drodze potykasz się o wszystkie możliwe problemy, jakie były możliwe do napotkania, ale póki co wszystko się udaje i na białej tablicy w głowie masz wyraźny napis czarnym, dopiero-co-zakupionym markerem &ldquo;Produktywność 1:0 Prokrastynacja&rdquo;.</p>

<p>Będąc pod wpływem zastrzyku entuzjazmu postanawiasz wynagrodzić sobie ten mały sukces i stwierdzasz, że nic się nie stanie, gdy przez kilka dni zajmiesz się czymś innym. &ldquo;Przecież idzie tak dobrze&rdquo;. Po tygodniu wracasz do intensywnej pracy, a po kilku godzinach zauważasz, że Prawo Hofstadtera znowu górą. Metoda, która została wybrana do realizacji jednego z kluczowych komponentów okazuje się niewydajna, i że sporo wykonanych zadań posłużyło jedynie jako ćwiczenie - do projektu się nie nada.</p>

<p>Wrzesień. Terminy minęły, projekt nieskończony, czasu brak. Stagnacja.</p>

<p>Listopad. W chwili troszkę mniejszego niż zwykle niedoczasu postanawiasz ruszyć sprawę chociaż trochę do przodu. Okazuje się, że to pragmatyczne jak kupienie niemowlęciu &ldquo;Tako rzecze Zaratustra&rdquo; na prezent. Stagnacja.</p>

<p>Grudzień. Opisujesz to, żeby pozbyć się tego ze swojej głowy. Wstępna, czyli ostateczna, korekta i postanawiasz to opublikować. 3&hellip; 2&hellip; 1&hellip; Sta-</p>
